{
    "count": 6,
    "text": [
      "Żaba wodna dorasta do 9 cm długości ciała. Tak samo jak w przypadku innych płazów bezogonowych, samiec jest mniejszy od samicy. Mimo wielu podobieństw, nie jest niczym nadzwyczajnym znalezienie osobnika ubarwionego zgodnie z encyklopedią. Pewnie niejednego przestraszyłem powyższym opisem sprawy, jednak nie ma się co bać. Zwłaszcza jeśli nie prowadzicie badań na płazach, a jedynie obserwujecie te interesujące zwierzęta, wówczas wystarczy znajomość wyglądu typowej żaby wodnej. Zatem jak wygląda nasza bohaterka? Grzbiet ma zielony niczym trawa, który rozcina na pół jasnozielony lub żółtawy pasek kręgowy. Czarne plamy na grzbiecie są czarnobrązowe, małe, koliste. Fałdy grzbietowe umieszczone po lewo oraz prawo od linii kręgowej bardzo dobrze rozwinięte. Podczas godów samce przybierają lekko żółtawy odcień, podobnie jak żaba jeziorkowa. Gdy maj w pełni, żaby te nadymają swoje rezonatory i śpiewają tak głośno, jak tylko mogą. Ich arie roznoszą się na bardzo dalekie odległości",
  
      "Jeże to małe, naziemne ssaki, które żerują w nocy. W Polsce występuje jeż europejski i jeż wschodni. Prócz Europy, jeż żyje także w Azji, Afryce i Nowej Zelandii. Nie występuje zaś w Ameryce. Charakterystyczną cechą jeża jest kolczasty grzbiet. Przestraszony jeż zwija się w kulkę najeżoną kolcami. Pożywienie jeża stanowią owady, ślimaki i małe gryzonie, dlatego ten pożyteczny zwierzak przyczynia się do zmniejszenia się ilości szkodników. Długość życia jeża wynosi 10 lat. W Polsce jeże są pod ochroną.",
  
      "Biedronkowate, boże krówki (Coccinellidae) to rodzina owadów, która liczy dziś około 4000 gatunków. W Polsce stwierdzono 76 gatunków z tej rodziny owadów.Biedronki to owady, których ciało ma zwykle kształt połówki kuli. Najczęściej ubarwienie jest czerwone lub żółte w czarne kropki. W tropikach można spotkać owady ubarwione na niebiesko lub zielono. Biedronki mają krótkie czułki.To atlas z wykazem gatunków, przynależących do danej rodziny. Aby wyświetlić tylko polskie gatunki, użyj filtra Ukryj obce gatunki, który znajdziesz w panelu bocznym. Możesz także użyć innych ciekawych filtrów, dzięki którym wyświetlisz gatunki z określonego kontynentu, o określonym statusie zagrożenia wyginięciem lub w oparciu jeszcze o inne kryteria. Nasz atlas zawiera karty opisów gatunków wraz ze zdjęciami. Kliknij na nazwę gatunkową lub miniaturę zdjęcia, aby się dowiedzieć czegoś więcej na temat danego gatunku.",
  
      "Ważki (Odonata) – rząd drapieżnych, starych ewolucyjnie owadów o przeobrażeniu niezupełnym, smukłym ciele, dużych oczach złożonych, krótkim tułowiu, silnie wydłużonym odwłoku i dwóch parach skrzydeł. W stanie spoczynku utrzymują skrzydła rozłożone na boki lub podniesione do góry. Tradycyjnie zaliczane są wraz z jętkami (Ephemeroptera) do grupy prymitywnych owadów pierwotnoskrzydłych (Paleoptera), których większość już wymarła. Są związane ze środowiskiem wodnym – larwy żyją w wodzie, a osobniki dorosłe (imagines) przebywają w pobliżu zbiorników z wodą stojącą lub płynącą. Ważki są bardzo dobrymi lotnikami. Latają szybko i bezgłośnie. U większości gatunków jest wyraźnie zaznaczony dymorfizm płciowy.",
  
      "Mrówki tworzą złożone społeczności o wyraźnej strukturze hierarchicznej i ściśle przydzielonych obowiązkach. Robotnice mają do spełnienia funkcje usługowe. Budują gniazdo, bronią go, zbierają pożywienie, opiekują się potomstwem. Rolą samców jest zaplemnienie królowej; po tym giną. Zadaniem królowej jest składanie jaj, z których po przeobrażeniu powstają nowe mrówki, a także regulacja działania społeczności za pomocą feromonów. Mrówki żyją w zorganizowanej społeczności, w której każda z nich odgrywa przypisaną sobie rolę, przyczyniając się do właściwego funkcjonowania całego mrowiska. Setki tysięcy mrówek żyją w społeczności pod kopcem z nagromadzonych igieł sosnowych i resztek roślin. Cały czas pracując, mieszają one glebę, spulchniają ją i wzbogacają.",
  
      "Istnieje kilka umownych podziałów motyli, które nie mają pokrycia w rzeczywistych relacjach pokrewieństwa w obrębie tej grupy. Mogą one być jednak wygodne przy rozpoznawaniu. Dwa często spotykane w książkach czy popularnych atlasach podziały to podział ze względu na wygląd i porę lotu na motyle dzienne (Rhopalocera, buławkoczułkie) oraz ćmy (Heterocera, różnoczułkie) oraz podział ze względu na wielkość na Macrolepidoptera (motyle większe) i Microlepidoptera (motyle mniejsze). Oba te podziały są sztuczne, ale można je wykorzystać pamiętając, że np. wiele ciem lata w dzień, niektóre mają buławkowate czułki, niektóre rodziny zaliczane do Macrolepidoptera mają przedstawicieli o bardzo małych rozmiarach (np. Noctuidae) i odwrotnie, niektóre rodziny włączane do Microlepidoptera mają przedstawicieli o rozmiarach większych (np. Pyralidae). Należy również pamiętać, że podziały te nakładają się na siebie."
    ]
  }